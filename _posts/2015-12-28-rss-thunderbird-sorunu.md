---
layout: post
title: RSS ve Thunderbird sorunu
published: true
categories:
  - RSS
  - Thunderbird
  - Google Reader
---

Bu yazıda kısa bir sorunu (sorun bile sayılmaz) bahane ederk uzun bir hikaye anlatacağım.Bir yerlerde saklamak lazım bu hikayeleri değil mi?

Hatırlıyorum sene 2004 idi ve ben [Mustafa Tan](http://www.iphoneturkey.com/) sayesinde RSS ile tanışmıştım (Buradan kendisine saygılarımı gönderiyorum). [javarss.com](http://www.javarss.com/) bana verdiği ve **"burayı takip et"** dediği adresti. Tabi şimdiki gibi değildi o adres. Wayback machine'e atlayın ve ben ilk tanıştığımda Aralık 2004'te javarss nasıl görünüyordu [bu linke tıklayarak](https://web.archive.org/web/20041229082614/http://www.javarss.com/) bir bakın. Ya da aşağıdaki ekran görüntüsüne... Aynen bu şekilde idi, linke tıkladığımda mavi (yepisyeni) link rengi, kırmızı (okunmuş) link rengine dönüşüyordu ve ben sayfada mavi bir link gördüğümde o kadar heyecanla üzerine atlardım ki.. 

O zaman şimdiki kadar kaynak yoktu, tamam yine vardı ama şimdi daha çok kabul edelim. O zamanlar herşeyi öğrenip bitirebileceğimi düşünürdüm, açıkçası şimdi de öyle düşünüyorum ama o zamankinden farklı olarak çok büyük bir hayal gibi görünüyor. Üzgün müyüm? Şaka mı bu? Öğrenecek o kadar çok şey varken neden üzüleyim ki?

Yaklaşık 1 sene sonraydı sanırım 2005 sonları, Google bir ürün çıkardı, öyle böyle değil, hayatımızı değiştirdi, [Google Reader](https://en.wikipedia.org/wiki/Google_Reader). Artık sayfa refresh'leme, mavi link arama yoktu. Bir konu ile ilgili yeni bir haber geldi mi, hoooop klasöre artı bir olarak yansıyor. Okuduğun okundu oluyor, istersen birileri ile paylaşabiliyorsun, ve daha neler neler :)

Neyse aradan 8 sene geçti ve birgün Google, [Google Reader'ı kapatacağını](http://googlereader.blogspot.com.tr/2013/07/a-final-farewell.html) duyurdu, kötü bir haberdi hatırlıyorum. Öylece kalakaldık. Sonra bir sürü internet reader çıktı, tablet'te, telefonda, pc'de, ama google reader'ın tadını vermedi tabi.

Uzun lafın kısası nihayetinde geldiğimiz nokta RSS okumak için karar kıldığım uygulama Thunderbird oldu, eski stil RSS takibi (eski stil diyorum çünkü Mustafa Tan ile konuşmamızda RSS out dedi, fakat neyin in olduğunu söylemedi :)) için kullandığım araç bu oldu. Açıkçası alternatiflere çok kafa patlatamadım öneri olursa denerim.

Gelelim bu ilginç hatıralar geçidinden sonra konuya, sorunumuz Thunderbird linklerinin Internet Explorer'da açılması, olur mu böyle şey, bence olmamalı. Sonra Thunderbird'ü upgrade ettiğim aklıma geldi çünkü önceden Firefox'ta açıyordu ve ondan sonra linkleri Internet Explorer'da açmaya başladı. Aradım taradım herhangi bir ayar bulamadım, [sonra bir yerlerde buldum](http://forums.mozillazine.org/viewtopic.php?f=39&t=509509), default browser ne ise onunla açıyormuş :)))) Herhangi bir ayar yapmanıza gerek yok, bunun yerine default browser'ınızı Firefox yapın ve hooop eskisi gibi çalışın.

Biraz ironik açıkçası, Firefox gibi bir başkaldırının bunun için herhangi bir ayar koymaması ve default browser hükümdarlığına sessizce boyun eğmesi. Tamam Firefox'u default browser yapmama vesile oldu, neden Internet Explorer kalmış onu da bilmiyorum.

Bu da böyle bir anımdır.
