---
layout: post
title: Mekan Asistanı
published: true
categories:
  - mekanasistani
  - webrazzi
  - whatsapp
---

[Webrazzi](http://webrazzi.com/) yıllardır takip ettiğim, teknolojinin erken piyasaya servis edildiği mutfaktır açıkçası. Geçenlerde yine karıştırırken [Mekan Asistanı](http://www.mekanasistani.com/) ile ilgili [ilginç bir yazı](http://webrazzi.com/2015/12/22/mekanasistani-com-mekan-bulan-whatsapp-asistani/) dikkatimi çekti. Açtım baktım, hatta bakmakla yetinmedim hemen üye oldum. Ben üyeliğimin hemen akif olmasını ve uygulamayı denemeyi bekliyordum fakat açılmadı. Ben de hemen mail yazdım, bir sıkıntı olup olmadığını sormak için. Doğruyu söylemek gerekirse fiyasko olduğunu bile düşündüm önce. Fakat mailime anında cevap yazdılar. "2 gündür çok yoğun bir kayıt olduğunu o nedenle kullanıcıları biraz beklettiklerini" söylediler. Tahmin ettiğim gibi Webrazzi haberi bir anda artırmış kayıt miktarını. Olur deyip beklemeye başladım.

Nihayet dün mekan asistanım benimle iletişime geçti ve bugün deneme fırsatım oldu..Arkadaşlarımla Ataşehir'de buluşacağım, genelde her Cuma buluşur ve acaba ne şirketi kursak diye aramızda tartışırız. İnanın her Cuma bir şirket kurmak çok yorucu, ama neyse ki, akşam bittiğinde şirket ya iflas etmiş, ya da kapatılmış olur. Kısa günün karı. Denemek için iyi bir fırsat olacağını düşündüm ve direk sordum Mekan Asistanı'na, birkaç dakika içerisinde dönüş yaptılar. Dediğim gibi ekran görüntüleri anlatsın bu güzel diyalogu. Mekanı seçtim, sonra durmadım, haftasonu için ailemle başbaşa bir de kahvaltı ayarladım.

Resim 1 | Resim 2 | Resim 3
--------|---------|--------
Deneme  |Deneme   |Deneme

Uygulamayı şimdiden arkadaşlarıma tavsiye ettim açıkçası çok da beğendiler.

Bu tür girişimler fazlasıyla desteklenmeli kanaatindeyim. Fakat WhatsApp'ın bu tür bot'ları engellemeye karar vermesi durumunda ne yapılır o şimdilik soru işareti. Sanırım ayrı bir uygulama yapıp uygulamaları ile devam etmeyi düşünebilirler.
