---
published: true
layout: post
title: Hudson artık Türkçe
categories: 
  - hudson
  - jenkins
---

![HudsonButler.png]({{site.baseurl}}/images/HudsonButler.png)

Eveet, uzun zamandır yapmayı planladığım projeyi hayata geçirdim. Bundan yaklaşık 30 sürüm önce [Kohsuke](http://weblogs.java.net/blog/kohsuke/)'nin [duyurduğu olayı yani Hudson'ın lokalizasyonunu](http://weblogs.java.net/blog/kohsuke/archive/2007/12/internationaliz.html), nihayetinde vakit ayırıp gerçekleştirebildim.


Onlarca property dosyası, bir o kadar html dosyası nihayetinde Hudson'ın Türkçe lokalizasyonunu başlatmanın inanılmaz hazzı, büyük yüzdesini de bitirmek de cabası. Resmi olarak [changelog](https://hudson.dev.java.net/changelog.html)'da yayınlandığı için ben de burada anons edebiliyorum. Her ne kadar changelog içerisinde [Jesse Glick'in bahsettiği Türkçe laneti](http://www.nabble.com/-Fwd%3A--Kohsuke-Kawaguchi%27s-Blog--New-Comment-Posted-to-%27Internationalization-of-Hudson-----Help-wanted%21%27--tt15879811.html#a15908544)ne yakalandı isem de, Fransızca, Japonca, Almanca ve Rusça'dan sonra Hudson'ın bir dili de artık Türkçe... Artık [Hudson'ı 1.190 versiyonu](https://hudson.dev.java.net/servlets/ProjectDocumentList?folderID=2761&expandFolder=2761&folderID=0)ndan sonra, eğer lokaliniz Türkçe ise, Türkçe kullanabileceksiniz..

Hudson'ı Türkçe kullanmak isteyenler, deneyin ve çeviriler ile ilgili yorumlarınızı bana gönderin. Tek yapmanız gereken, Hudson'ın bu versiyonu ve sonrasını indirip, deploy edip ardından lokalinizi Türkçe'ye çekmek.. Ben bir çevirmen değilim, sadece bir açık kaynak gönüllüsüyüm... Dolayısıyla, daha iyiye tabiiki hep beraber götüreceğimizin farkındayım. Bu nedenle yorumlarınızı bekliyorum..

Not : Hudson oldu Jenkins, ve eski changelog'lar da burada ([changelog](https://jenkins-ci.org/changelog-old.html)) Bu dosya içerisinde 1.190'ı aratırsanız duyuruyu görebilirsiniz.


